<!DOCTYPE html>
<html lang="zh-CN">
  <head>
    <meta charset="utf-8">
    <meta name="viewport" content="width=device-width,initial-scale=1">
    <title>出师表 | Koney&#39;s blog</title>
    <meta name="generator" content="VuePress 1.9.9">
    <link rel="icon" href="/img/favicon.ico">
    <meta name="description" content="技术博客,测试">
    <meta name="keywords" content="开发,博客,文档,JavaScript,js,ES6,TypeScript,vue,python,css3,html5,Node,git,github,markdown">
    <meta name="theme-color" content="#11a8cd">
    
    <link rel="preload" href="/assets/css/0.styles.ada71c49.css" as="style"><link rel="preload" href="/assets/js/app.2b3d96df.js" as="script"><link rel="preload" href="/assets/js/2.cc820d45.js" as="script"><link rel="preload" href="/assets/js/15.939af848.js" as="script"><link rel="prefetch" href="/assets/js/10.68efb04d.js"><link rel="prefetch" href="/assets/js/11.45946fea.js"><link rel="prefetch" href="/assets/js/12.b06584c8.js"><link rel="prefetch" href="/assets/js/13.9ef5980f.js"><link rel="prefetch" href="/assets/js/14.e58ab361.js"><link rel="prefetch" href="/assets/js/16.7d6a7738.js"><link rel="prefetch" href="/assets/js/17.72b023c6.js"><link rel="prefetch" href="/assets/js/3.2929d100.js"><link rel="prefetch" href="/assets/js/4.c5bc1f49.js"><link rel="prefetch" href="/assets/js/5.12cae74e.js"><link rel="prefetch" href="/assets/js/6.1213bddd.js"><link rel="prefetch" href="/assets/js/7.36a36726.js"><link rel="prefetch" href="/assets/js/8.c8e3250a.js"><link rel="prefetch" href="/assets/js/9.c9062f91.js">
    <link rel="stylesheet" href="/assets/css/0.styles.ada71c49.css">
  </head>
  <body class="theme-mode-light">
    <div id="app" data-server-rendered="true"><div class="theme-container sidebar-open have-rightmenu"><header class="navbar blur"><div title="目录" class="sidebar-button"><svg xmlns="http://www.w3.org/2000/svg" aria-hidden="true" role="img" viewBox="0 0 448 512" class="icon"><path fill="currentColor" d="M436 124H12c-6.627 0-12-5.373-12-12V80c0-6.627 5.373-12 12-12h424c6.627 0 12 5.373 12 12v32c0 6.627-5.373 12-12 12zm0 160H12c-6.627 0-12-5.373-12-12v-32c0-6.627 5.373-12 12-12h424c6.627 0 12 5.373 12 12v32c0 6.627-5.373 12-12 12zm0 160H12c-6.627 0-12-5.373-12-12v-32c0-6.627 5.373-12 12-12h424c6.627 0 12 5.373 12 12v32c0 6.627-5.373 12-12 12z"></path></svg></div> <a href="/" class="home-link router-link-active"><img src="/img/logo.png" alt="Koney's blog" class="logo"> <span class="site-name can-hide">Koney's blog</span></a> <div class="links"><div class="search-box"><input aria-label="Search" autocomplete="off" spellcheck="false" value=""> <!----></div> <nav class="nav-links can-hide"><div class="nav-item"><a href="/" class="nav-link">首页</a></div><div class="nav-item"><a href="/about/" class="nav-link">关于</a></div><div class="nav-item"><div class="dropdown-wrapper"><button type="button" aria-label="索引" class="dropdown-title"><a href="/archives/" class="link-title">索引</a> <span class="title" style="display:none;">索引</span> <span class="arrow right"></span></button> <ul class="nav-dropdown" style="display:none;"><li class="dropdown-item"><!----> <a href="/categories/" class="nav-link">分类</a></li><li class="dropdown-item"><!----> <a href="/tags/" class="nav-link">标签</a></li><li class="dropdown-item"><!----> <a href="/archives/" class="nav-link">归档</a></li></ul></div></div> <a href="https://github.com/vuept/vuepress-theme-vdoing" target="_blank" rel="noopener noreferrer" class="repo-link">
    GitHub
    <span><svg xmlns="http://www.w3.org/2000/svg" aria-hidden="true" focusable="false" x="0px" y="0px" viewBox="0 0 100 100" width="15" height="15" class="icon outbound"><path fill="currentColor" d="M18.8,85.1h56l0,0c2.2,0,4-1.8,4-4v-32h-8v28h-48v-48h28v-8h-32l0,0c-2.2,0-4,1.8-4,4v56C14.8,83.3,16.6,85.1,18.8,85.1z"></path> <polygon fill="currentColor" points="45.7,48.7 51.3,54.3 77.2,28.5 77.2,37.2 85.2,37.2 85.2,14.9 62.8,14.9 62.8,22.9 71.5,22.9"></polygon></svg> <span class="sr-only">(opens new window)</span></span></a></nav></div></header> <div class="sidebar-mask"></div> <div class="sidebar-hover-trigger"></div> <aside class="sidebar" style="display:none;"><div class="blogger"><img src="https://jsd.cdn.zzko.cn/gh/xugaoyi/image_store/blog/20200103123203.jpg"> <div class="blogger-info"><h3>koney</h3> <span>开发界的新人</span></div></div> <nav class="nav-links"><div class="nav-item"><a href="/" class="nav-link">首页</a></div><div class="nav-item"><a href="/about/" class="nav-link">关于</a></div><div class="nav-item"><div class="dropdown-wrapper"><button type="button" aria-label="索引" class="dropdown-title"><a href="/archives/" class="link-title">索引</a> <span class="title" style="display:none;">索引</span> <span class="arrow right"></span></button> <ul class="nav-dropdown" style="display:none;"><li class="dropdown-item"><!----> <a href="/categories/" class="nav-link">分类</a></li><li class="dropdown-item"><!----> <a href="/tags/" class="nav-link">标签</a></li><li class="dropdown-item"><!----> <a href="/archives/" class="nav-link">归档</a></li></ul></div></div> <a href="https://github.com/vuept/vuepress-theme-vdoing" target="_blank" rel="noopener noreferrer" class="repo-link">
    GitHub
    <span><svg xmlns="http://www.w3.org/2000/svg" aria-hidden="true" focusable="false" x="0px" y="0px" viewBox="0 0 100 100" width="15" height="15" class="icon outbound"><path fill="currentColor" d="M18.8,85.1h56l0,0c2.2,0,4-1.8,4-4v-32h-8v28h-48v-48h28v-8h-32l0,0c-2.2,0-4,1.8-4,4v56C14.8,83.3,16.6,85.1,18.8,85.1z"></path> <polygon fill="currentColor" points="45.7,48.7 51.3,54.3 77.2,28.5 77.2,37.2 85.2,37.2 85.2,14.9 62.8,14.9 62.8,22.9 71.5,22.9"></polygon></svg> <span class="sr-only">(opens new window)</span></span></a></nav>  <ul class="sidebar-links"><li><section class="sidebar-group depth-0"><p class="sidebar-heading open"><span>出师表</span> <!----></p> <!----></section></li></ul> </aside> <div><main class="page"><div class="theme-vdoing-wrapper "><div class="articleInfo-wrap" data-v-06225672><div class="articleInfo" data-v-06225672><!----> <div class="info" data-v-06225672><div title="作者" class="author iconfont icon-touxiang" data-v-06225672><a href="https://github.com/vuept" target="_blank" title="作者" class="beLink" data-v-06225672>vuept</a></div> <div title="创建时间" class="date iconfont icon-riqi" data-v-06225672><a href="javascript:;" data-v-06225672>2023-11-28</a></div> <div title="分类" class="date iconfont icon-wenjian" data-v-06225672><a href="/categories/?category=%E9%9A%8F%E7%AC%94" data-v-06225672>随笔 </a></div></div></div></div> <!----> <div class="content-wrapper"><div class="right-menu-wrapper"><div class="right-menu-margin"><div class="right-menu-title">目录</div> <div class="right-menu-content"></div></div></div> <h1><img src="data:image/png;base64,iVBORw0KGgoAAAANSUhEUgAAAB4AAAAeCAYAAAA7MK6iAAAAAXNSR0IArs4c6QAABKFJREFUSA3tVl1oFVcQnrMbrak3QUgkya1akpJYcrUtIqW1JvFBE9LiQ5v6JmJpolbMg32rVrhgoYK0QiMY6i9Y6EMaW5D+xFJaTYItIuK2Kr3+BJNwkxBj05sQY3b3nM6cs2dv9t7NT/vQJw/sndk5M/PNzJkzewGerP+pAmy+ON8lLzUJgA8ZYxYIYZmGYRnctDaWvJJAmTtfP1pvXsBCCPP8QFcCaRkZYACgDZFO4stNIcBCajEOlmmC9XpJ9bAGCaPaPmzPl32dvLSVu3BWCTQs0XQQ6g0DYgwLIoAZbBCdW/i+781o1VVlm/410mw4h06Y7bIPHNyWDyL4FHkX03Q8SrzNhZTZriieckWt7cL6MM85YcLpsi/7O9/iXFT6MswI0DmmpkSaJ0qLxFIm3+i1THHB3zmBH3PYx9CcykcLOeQVVa7QtdxTgQgEleX2AjHYfwA+2ddV77ruGoJUbhGDI09YSNXyMpUt5ylOzxgbUmtOp7NmbNt8v3arjTBfYELmLUV+M+nSawNNAUqpT3ClJWg5I3BLT+cGW/DXNGCa6tx1aakCGEigArTn4TDIPdrXXYKCZNrHLMCOEPvHBlLQ99s9eHB7EB6NTki73CVPQ2F5MSx/uRQixfmq7rK0wYD8w8E905bnPDfwoWs/rfv93NWN/ZfvwsLIU7A09gxECyISeGJkHAau98L97tuw7NXnoPyNF8FcYGLGKsOs0mN3OEyec9esGW/ZEl945dTP34wlR2FZVQWU1q0Cw8Tr7p+hgLLNL0FPxx/Q35mA8aEUrH6nCgwEl0tn7wUiZYJnNRh6DK4UH/k0lfyrsBKdPVv/AriGIQcEDQZ65LBAGe2Rzui9Ybjz7XUppz1/uKBbyVPGkN3ZAeC6hr0x7Nr38N5+EqkoOm17xpoqR9ohQF55ERSvr4Dkr3chNfC3DMzGJlNBElW8w9nsGQvhNGIzDkXzCg8cLK951xHsFBlTJspJNi3ZFIMF2AeDV3q8DNOB+YHi6QTrChDIWDBRi5U5f+ZMfJLu3ccrqxtdxk4SKH336LFxSmkqefwU5T8fhdSdQf9IVKD6aNiwI/hnmcAZ91isYMJIaCUCx9W098+LgruikeTqzqqxKPUwqJyCPJiyemVVZBOijDGjD38Os0jOiSPL1z3SPjXNANbiNPXAdzTfukjjuknNBbyz3nwgTd3AVFqUJ5hpHlq9MveLnWwttUfoygBmvVjuikxND3znrhsELnZk7k+OjIGxeNEkomyLVta0xxn+HZhjBc4YZ/AFjHjz9u3xRZl2BN4aq9nFwWh16IrQ1aHHEd3j1+4/dB9OtH4e29A2H1DyHQRmOSfQZ1Fy7MHBTGB6J/Djq6p3OxyO2cB+4Car7v/o3GXgfAkj23+x9ID1Teoamo/SXcbvSf2PX7Vc8DdCmE1vN9di+32P9/5YR3vLnhCVGUWBjEkr3yh4H8v9CzmsbdhzOKzsJKM90iFdaTMjRPhGVsakRvOaRidljo6H6G7j+ctrJpsP+4COhDIl0La2+FS4+5mlocBaXY5QnGZysIBYoeSsl5qQzrSj/cgNrfuEzlWBfwA+EjrZyWUvpAAAAABJRU5ErkJggg==">出师表<!----></h1>  <div class="theme-vdoing-content content__default"><h3 id="出师表"><a href="#出师表" class="header-anchor">#</a> 出师表</h3> <p>先帝创业未半而中道崩殂，今天下三分，益州疲弊，此诚危急存亡之秋也。然侍卫之臣不懈于内，忠志之士忘身于外者，盖追先帝之殊遇，欲报之于陛下也。诚宜开张圣听，以光先帝遗德，恢弘志士之气，不宜妄自菲薄，引喻失义，以塞忠谏之路也。</p> <p>宫中府中，俱为一体；陟罚臧否，不宜异同。若有作奸犯科及为忠善者，宜付有司论其刑赏，以昭陛下平明之理，不宜偏私，使内外异法也。</p> <p>侍中、侍郎郭攸之、费祎、董允等，此皆良实，志虑忠纯，是以先帝简拔以遗陛下。愚以为宫中之事，事无大小，悉以咨之，然后施行，必能裨补阙漏，有所广益。</p> <p>将军向宠，性行淑均，晓畅军事，试用于昔日，先帝称之曰能，是以众议举宠为督。愚以为营中之事，悉以咨之，必能使行阵和睦，优劣得所。</p> <p>亲贤臣，远小人，此先汉所以兴隆也；亲小人，远贤臣，此后汉所以倾颓也。先帝在时，每与臣论此事，未尝不叹息痛恨于桓、灵也。侍中、尚书、长史、参军，此悉贞良死节之臣，愿陛下亲之信之，则汉室之隆，可计日而待也。</p> <p>臣本布衣，躬耕于南阳，苟全性命于乱世，不求闻达于诸侯。先帝不以臣卑鄙，猥自枉屈，三顾臣于草庐之中，咨臣以当世之事，由是感激，遂许先帝以驱驰。后值倾覆，受任于败军之际，奉命于危难之间，尔来二十有一年矣。</p> <p>先帝知臣谨慎，故临崩寄臣以大事也。受命以来，夙夜忧叹，恐托付不效，以伤先帝之明；故五月渡泸，深入不毛。今南方已定，兵甲已足，当奖率三军，北定中原，庶竭驽钝，攘除奸凶，兴复汉室，还于旧都。此臣所以报先帝而忠陛下之职分也。至于斟酌损益，进尽忠言，则攸之、祎、允之任也。</p> <p>愿陛下托臣以讨贼兴复之效，不效，则治臣之罪，以告先帝之灵。若无兴德之言，则责攸之、祎、允等之慢，以彰其咎；陛下亦宜自谋，以咨诹善道，察纳雅言，深追先帝遗诏。臣不胜受恩感激。今当远离，临表涕零，不知所言。</p></div></div>  <div class="page-edit"><div class="edit-link"><a href="https://github.com/vuept/vuepress-theme-vdoing/edit/master/docs/_posts/随笔/出师表.md" target="_blank" rel="noopener noreferrer">编辑</a> <span><svg xmlns="http://www.w3.org/2000/svg" aria-hidden="true" focusable="false" x="0px" y="0px" viewBox="0 0 100 100" width="15" height="15" class="icon outbound"><path fill="currentColor" d="M18.8,85.1h56l0,0c2.2,0,4-1.8,4-4v-32h-8v28h-48v-48h28v-8h-32l0,0c-2.2,0-4,1.8-4,4v56C14.8,83.3,16.6,85.1,18.8,85.1z"></path> <polygon fill="currentColor" points="45.7,48.7 51.3,54.3 77.2,28.5 77.2,37.2 85.2,37.2 85.2,14.9 62.8,14.9 62.8,22.9 71.5,22.9"></polygon></svg> <span class="sr-only">(opens new window)</span></span></div> <!----> <div class="last-updated"><span class="prefix">上次更新:</span> <span class="time">2023/11/28, 21:25:19</span></div></div> <div class="page-nav-wapper"><!----> <!----></div></div> <div class="article-list"><div class="article-title"><a href="/archives/" class="iconfont icon-bi">最近更新</a></div> <div class="article-wrapper"><dl><dd>01</dd> <dt><a href="/pages/72ccb6/"><div>
            大前端
            <!----></div></a> <span class="date">11-29</span></dt></dl><dl><dd>02</dd> <dt><a href="/pages/ebe10d/"><div>
            后端B
            <!----></div></a> <span class="date">11-28</span></dt></dl><dl><dd>03</dd> <dt><a href="/pages/c1f319/"><div>
            前段A
            <!----></div></a> <span class="date">11-28</span></dt></dl> <dl><dd></dd> <dt><a href="/archives/" class="more">更多文章&gt;</a></dt></dl></div></div></main></div> <div class="footer"><div class="icons"><a href="mailto:vuep@tangs.eu.org" title="发邮件" target="_blank" class="iconfont icon-youjian"></a><a href="https://github.com/vuept" title="GitHub" target="_blank" class="iconfont icon-github"></a></div> 
  Theme by
  <a href="https://github.com/xugaoyi/vuepress-theme-vdoing" target="_blank" title="本站主题">Vdoing</a> 
    | Copyright © 2023-2023
    <span>GitHub预留 | <a href="https://github.com/vuept" target="_blank">MIT License</a></span></div> <div class="buttons"><div title="返回顶部" class="button blur go-to-top iconfont icon-fanhuidingbu" style="display:none;"></div> <div title="去评论" class="button blur go-to-comment iconfont icon-pinglun" style="display:none;"></div> <div title="主题模式" class="button blur theme-mode-but iconfont icon-zhuti"><ul class="select-box" style="display:none;"><li class="iconfont icon-zidong">
          跟随系统
        </li><li class="iconfont icon-rijianmoshi">
          浅色模式
        </li><li class="iconfont icon-yejianmoshi">
          深色模式
        </li><li class="iconfont icon-yuedu">
          阅读模式
        </li></ul></div></div> <!----> <!----> <!----></div><div class="global-ui"><div></div></div></div>
    <script src="/assets/js/app.2b3d96df.js" defer></script><script src="/assets/js/2.cc820d45.js" defer></script><script src="/assets/js/15.939af848.js" defer></script>
  </body>
</html>
